<html>
  <head>
    <title>Ghid de utilizare</title>
    <meta http-equiv="Content-Type" content="text/html; charset=UTF-8" />
  </head>
  <body>
    <h2>Înregistrări</h2>
    <p>
    La pornire, după autentificarea utilizatorului, TPDA ne prezintă o
    fereastră cu un meniu și o bară de unelte (butoane).  Primul pas este
    alegerea unui Ecran din meniu, în cazul nostru:</p>
    <p>
    :     Meniu -> Nume meniu -> Persoane</p>
    <p>
    În spațiul de sub bara de unelte va apare ecranul pe care utilizatorul
    l-a selectat, încorporat într-o fereastră de tip notebook cu trei
    pagini. Prima pagină este rezervată pentru ecranul principal și
    cuprinde de regulă elemente grafice destinate editării textului din
    câmpurile unui tabel din baza de date.  A doua pagină numită "List",
    cuprinde un tabel utilizat pentru afișarea înregistrărilor găsite după
    o operațiune de căutare. A treia, dacă există, va conține un ecran
    subordonat ecranului principal.</p>
    <p>
    La start aplicația va intra în stare de așteptare (idle).  În
    funcție de acțiunile utilizatorului, adică de butoanele din bara de
    unelte pe care apasă, aplicația trece dintr-o stare în alta, fiecare
    stare fiind programată pentru o anume acțiune.</p>
    <p>
    În mod "idle" aplicația așteaptă o acțiune. În acestă stare, în ecran
    nu este afișată nici o înregistrare.</p>
    <p>
    Din acestă stare, prima acțiune probabilă este comutarea la starea de
    căutare (find) și introducerea unor criterii de căutare, urmată de
    vizualizarea și editarea înregistrărilor găsite.</p>
  </body>
</html>
