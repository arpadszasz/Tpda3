<html>
  <head>
    <title>Ghid de utilizare</title>
    <meta http-equiv="Content-Type" content="text/html; charset=UTF-8" />
  </head>
  <body>
    <h2>Introducere</h2>

    TPDA (Tiny Perl Database Application) este infrastructura pe care se
    pot clădii rapid și eficient aplicații de baze de date.

    O aplicație este formata dintr-o bază de date cu una sau mai multe
    tabele și câte un Ecran pentru fiecare tabel principal.

    Ecranul este un element grafic de tip fereastră care conține alte
    elemente grafice cum ar fi câmpuri pentru editarea textelor, butoane
    de diverse feluri, tabele, ș.a.m.d.

    Aplicația este formată din două entități distincte, prima este
    sistemul de gestiune al bazei de date (SGBD) care formează partea de
    server și a doua, adică partea de client, aplicația TPDA.

    <h2>Înregistrări</h2>

    La pornire, după autentificarea utilizatorului, TPDA ne prezintă o
    fereastră cu un meniu și o bară de unelte (butoane).  Primul pas este
    alegerea unui Ecran din meniu, în cazul nostru:

    :     Meniu -> Nume meniu -> Persoane

    În spațiul de sub bara de unelte va apare ecranul pe care utilizatorul
    l-a selectat, încorporat într-o fereastră de tip notebook cu trei
    pagini. Prima pagină este rezervată pentru ecranul principal și
    cuprinde de regulă elemente grafice destinate editării textului din
    câmpurile unui tabel din baza de date.  A doua pagină numită "List",
    cuprinde un tabel utilizat pentru afișarea înregistrărilor găsite după
    o operațiune de căutare. A treia, dacă există, va conține un ecran
    subordonat ecranului principal.

    La start aplicația va intra în stare de așteptare (idle).  În
    funcție de acțiunile utilizatorului, adică de butoanele din bara de
    unelte pe care apasă, aplicația trece dintr-o stare în alta, fiecare
    stare fiind programată pentru o anume acțiune.

    În mod "idle" aplicația așteaptă o acțiune. În acestă stare, în ecran
    nu este afișată nici o înregistrare.

    Din acestă stare, prima acțiune probabilă este comutarea la starea de
    căutare (find) și introducerea unor criterii de căutare, urmată de
    vizualizarea și editarea înregistrărilor găsite.

    <h2>Căutare, numărare și editare</h2>

    Să presupunem că dorim să căutăm o persoană după cel mai simplu
    criteriu și anume CNP-ul. Apăsăm pe primul buton din bara de unelte,
    acela care are drept simbol o lupă - butonul pentru modul de
    căutare. Aplicația răspunde prin colorarea fondului câmpurilor în
    verde, ceea ce înseamnă că așteaptă introducerea criteriilor de
    căutare (observăm că și în bara de stare a aplicației cuvântul "idle"
    a fost înlocuit cu "find").

    Introducem CNP-ul persoanei a cărei înregistrare dorim să o afișăm, în
    câmpul corespunzător și apăsăm pe butonul al doilea, cel care are ca
    simbol o bifă verde - butonul de execuție a căutării. Dacă în schimb
    utilizatorul apasă pe butonul ce are ca simbol un semn de întrebare,
    atunci în bara de stare va fi afișat numărul de înregistrări care vor
    fi returnate la execuția căutării. Acesta este o facilitate importantă
    a aplicației, pentru că permite numărarea înregistrărilor din baza de
    date după diverse criterii.

    După o operațiune de numărare, starea aplicației nu se schimbă,
    putându-se efectua, în continuare, execuția căutării după criteriile
    deja introduse pentru numărare.

    La căutare sau numărare, TPDA trimite interogarea către baza de date

    :     tpda  ------------------------------->  baza de date

    și primește datele cerute, bineînțeles numai dacă o înregistrare cu
    CNP-ul introdus există în baza de date.

    :     tpda  <------------------------------   baza de date.

    După o căutare reușită, pagina "List" va fi activată automat și în
    tabelul din acestă pagină vor fi inserate principalele date ale
    înregistrării (la configurarea aplicației se pot alege câmpurile care
    vor fi afișate în tabel).

    La activarea Paginii "Record" prin click cu mausul, înregistrarea
    selectată din tabel (implicit ultima) va fi încărcată în ecranul
    aplicației. Putem activa cu mausul pagina "List" ori de câte ori dorim
    și putem alege alte înregistrări din tabel care vor fi încărcate în
    ecranul principal la activarea paginii "Record".

    Dacă nici o înregistrare nu a fost găsită, aplicația va rămâne în
    starea de căutare și va aștepta modificarea criteriilor de căutare sau
    ieșirea din modul căutare, care se poate face prin încă o apăsare pe
    butonul cu lupă. Aplicația va comuta în starea de așteptare.

    <h2>Adăugare și editare</h2>

    Să presupunem că nu a fost găsită nici o înregistrare care să
    corespundă criteriilor de căutare și aplicația este în stare de
    așteptare (idle). Altă acțiune care poate fi întreprinsă din acestă
    stare este introducerea unei înregistrări noi.

    Pentru acesta apăsăm butonul cu simbolul plus (+) de pe bara de
    unelte, starea aplicației afișată în bara de stare va fi de acum
    adăugare (add).  Completăm datele necesare în câmpurile
    corespunzătoare și apăsăm pe butonul din bara de unelte cu simbolul
    dischetei, pentru a salva datele în baza de date.

    Dacă pentru ecranul curent sunt definite câmpurile care trebuie
    completate obligatoriu înainte de salvarea înregistrării, atunci
    aplicația va verifica dacă nu au rămas câmpuri obligatorii
    necompletate și dacă astfel de câmpuri există, o mică fereastră de
    dialog va informa utilizatorul despre acest lucru, aplicația va rămâne
    în mod adăugare (add). După completarea câmpurilor, la o nouă apăsare
    a butonului de salvare, înregistrarea va fi salvată.

    Salvarea se face prin trimiterea datelor la baza de date

    :     tpda  ------------------------------->  baza de date

    după care TPDA va trece în mod editare, păstrând afișată
    înregistrarea.  În continuare se pot face alte modificări ale datelor
    dace este necesar.

    În modul editare (edit) se pot face adăugiri sau modificări ale
    datelor care vor fi salvate în baza de date la cererea utilizatorului
    prin apăsarea butonului de salvare.

    <h2>Ștergere</h2>

    Ștergerea unei înregistrări se poate face numai din modul de editare
    (edit). Ca urmare trebuie executată întâi căutarea înregistrării.
    Acesta poate fi ștearsă prin apăsarea butonului cu simbolul (-) minus
    urmată de apăsarea butonului OK din fereastra de dialog pe care o va
    afișa aplicația.

    <h2>Important</h2>

    <h2>ATENȚIE!</h2> Nu există nici un alt mijloc de a recupera o
    înregistrare ștearsă în afara restaurării copiei de siguranță a bazei
    de date.
  </body>
</html>
