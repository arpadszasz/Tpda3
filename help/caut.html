<html>
  <head>
    <title>Ghid de utilizare</title>
    <meta http-equiv="Content-Type" content="text/html; charset=UTF-8" />
  </head>
  <body>
    <h2>Căutare, numărare și editare</h2>

    <p>
    Să presupunem că dorim să căutăm o persoană după cel mai simplu
    criteriu și anume CNP-ul. Apăsăm pe primul buton din bara de unelte,
    acela care are drept simbol o lupă - butonul pentru modul de
    căutare. Aplicația răspunde prin colorarea fondului câmpurilor în
    verde, ceea ce înseamnă că așteaptă introducerea criteriilor de
    căutare (observăm că și în bara de stare a aplicației cuvântul "idle"
    a fost înlocuit cu "find").</p>
    <p>
    Introducem CNP-ul persoanei a cărei înregistrare dorim să o afișăm, în
    câmpul corespunzător și apăsăm pe butonul al doilea, cel care are ca
    simbol o bifă verde - butonul de execuție a căutării. Dacă în schimb
    utilizatorul apasă pe butonul ce are ca simbol un semn de întrebare,
    atunci în bara de stare va fi afișat numărul de înregistrări care vor
    fi returnate la execuția căutării. Acesta este o facilitate importantă
    a aplicației, pentru că permite numărarea înregistrărilor din baza de
    date după diverse criterii.</p>
    <p>
    După o operațiune de numărare, starea aplicației nu se schimbă,
    putându-se efectua, în continuare, execuția căutării după criteriile
    deja introduse pentru numărare.</p>
    <p>
    La căutare sau numărare, TPDA trimite interogarea către baza de date</p>
    <p>
    :     tpda  ------------------------------->  baza de date</p>
    <p>
    și primește datele cerute, bineînțeles numai dacă o înregistrare cu
    CNP-ul introdus există în baza de date.</p>
    <p>
    :     tpda  <------------------------------   baza de date.</p>
    <p>
    După o căutare reușită, pagina "List" va fi activată automat și în
    tabelul din acestă pagină vor fi inserate principalele date ale
    înregistrării (la configurarea aplicației se pot alege câmpurile care
    vor fi afișate în tabel).</p>
    <p>
    La activarea Paginii "Record" prin click cu mausul, înregistrarea
    selectată din tabel (implicit ultima) va fi încărcată în ecranul
    aplicației. Putem activa cu mausul pagina "List" ori de câte ori dorim
    și putem alege alte înregistrări din tabel care vor fi încărcate în
    ecranul principal la activarea paginii "Record".</p>
    <p>
    Dacă nici o înregistrare nu a fost găsită, aplicația va rămâne în
    starea de căutare și va aștepta modificarea criteriilor de căutare sau
    ieșirea din modul căutare, care se poate face prin încă o apăsare pe
    butonul cu lupă. Aplicația va comuta în starea de așteptare.</p>
  </body>
</html>
